[
    {
        "id": "1",
        "title": "উদার গণতন্ত্রের দর্শনগত ভিত্তি",
        "image": "/images/3.jpg",
        "short_details": "সংখ্যাগরিষ্ঠের মতামতের ভিত্তিতে সিদ্ধান্ত নেওয়ার চর্চা শুরু হয় মানুষের দলবদ্ধ জীবনের প্রারম্ভিক সময় থেকেই। শিকার করা, গুহার মানুষদের মধ্যে খাদ্যবণ্টন থেকে শুরু করে পরবর্তী গোষ্ঠীবদ্ধ জীবনেও ছিল এই প্রক্রিয়ার চর্চা। তবে, গণতন্ত্রের প্রাতিষ্ঠানিক কাঠামো তৈরির ....",
        "details_1": "সংখ্যাগরিষ্ঠের মতামতের ভিত্তিতে সিদ্ধান্ত নেওয়ার চর্চা শুরু হয় মানুষের দলবদ্ধ জীবনের প্রারম্ভিক সময় থেকেই। শিকার করা, গুহার মানুষদের মধ্যে খাদ্যবণ্টন থেকে শুরু করে পরবর্তী গোষ্ঠীবদ্ধ জীবনেও ছিল এই প্রক্রিয়ার চর্চা। তবে, গণতন্ত্রের প্রাতিষ্ঠানিক কাঠামো তৈরির প্রথম আলামত আমরা পাই আড়াই হাজার বছর আগে, প্রাচীনের গ্রিসের নগররাষ্ট্রগুলোর রাজনৈতিক কাঠামোতে। গ্রিসের সেই নগররাষ্ট্রগুলোর বাইরেও পৃথিবীর বিভিন্ন প্রান্তে গণতন্ত্র চর্চার আলামত পাওয়া গেছে রাষ্ট্রচিন্তকদের সাম্প্রতিক গবেষণাগুলোতে। তবে, মোটাদাগে গ্রিসের নগরররাষ্ট্রগুলোতে প্রত্যক্ষ গণতান্ত্রিক কাঠামোর বিলোপ পায় একশো বছরের মধ্যেই। পরবর্তীতে কাঠামোগত গণতন্ত্রের আবার উত্থান ঘটে আটলান্টিক রেভ্যুলুশনের মাধ্যমে। এরপর, উনবিংশ শতাব্দী আর বিংশ শতাব্দীতে শাসনব্যবস্থা হিসেবে অনেকগুলো উত্থান-পতনের মধ্যে দিয়ে গেছে গণতন্ত্র। উনবিংশ শতাব্দীতে ইউরোপ, উত্তর আমেরিকাতে আর লাতিন আমেরিকাতে গণতন্ত্রের শাসনতান্ত্রিক লড়াইটা ছিল মূলত প্রথাগত রাজতন্ত্রের সাথে। পরের শতাব্দীতে শাসনতান্ত্রিক মতবাদ হিসেবে গণতন্ত্রের লড়াই হয়েছে ফ্যাসিজম আর কমিউনিজমের সাথে। দ্বিতীয় বিশ্বযুদ্ধে হিটলার আর মুসোলিনীর পতনের সাথে সাথে শাসনতান্ত্রিক মতাদর্শ হিসেবে পতন ঘটে ফ্যাসিজমের।",
        "details_2": "দ্বিতীয় বিশ্বযুদ্ধের পরবর্তী সময়টাতে মতাদর্শগত লড়াই হয়েছে গণতন্ত্র আর কমিউনিজমের মধ্যে। গণতান্ত্রিক বিশ্বকে নেতৃত্ব দিয়েছে মার্কিন যুক্তরাষ্ট্র আর কমিউনিস্ট দেশগুলোতে নেতৃত্ব দিয়েছে সোভিয়েত ইউনিয়ন। নব্বইয়ের দশকের শুরুতে এসে দুই পরাশক্তির এই কথিত স্নায়ুযুদ্ধ শেষ হয়। এককভাবে মানব সভ্যতার সবচেয়ে গ্রহণযোগ্য শাসনতান্ত্রিক মতাদর্শ হিসেবে প্রতিষ্ঠা পায় গণতন্ত্র। নব্বইয়ের দশকে এই ধারণাকে কেন্দ্র করে রাষ্ট্রবিজ্ঞানী ফ্রান্সিস ফুকুয়ামো তার ‘এন্ড অব হিস্টোরি’ আর্টিকেলে দাবি করেন, শাসনতান্ত্রিক মতবাদের সংঘাত শেষ হয়েছে এবং গণতন্ত্র মানবসভ্যতার সবচেয়ে গ্রহণযোগ্য শাসনতান্ত্রিক মতবাদ হিসেবে প্রতিষ্ঠিত হয়েছে। এই মতবাদের কিছু দার্শনিক ভিত্তি রয়েছে, রয়েছে মৌলিক কিছু মূল্যবোধ। এই আর্টিকেলের আলোচনা সেই মূল্যবোধগুলোকে নিয়েই।",
        "details_3": "কার্যকর গণতান্ত্রিক কাঠামোতে সবসময়ই একের অধিক রাজনৈতিক দলের উপস্থিতি থাকে, নির্বাচনে থাকে বিজয়ী-বিজিত পক্ষ। একটি কার্যকর গণতান্ত্রিক কাঠামোর জন্য সরকারি দলের ভূমিকা যেমন গুরুত্বপূর্ণ, একইভাবে গুরুত্বপূর্ণ বিরোধীদলের উপস্থিতিও গুরুত্বপূর্ণ। একটি রাজনৈতিক কাঠামোতে অনেকগুলো রাজনৈতিক সংস্কৃতি থাকলে, জনগণের কাছে যথেষ্ট পরিমাণে ‘এক্সিট পয়েন্ট’ থাকে, সরকারি দল কর্তৃত্ববাদী আচরণ করতে চাইলে তা নিয়ন্ত্রণ করা সম্ভব হয়। একদলীয় কাঠামো যেকোনো দেশকেই কর্তৃত্ববাদের দিকে নিয়ে যায়।",
        "publishing_time": "আগস্ট 26, 2021",
        "category": "রাজনীতি"
    },
    {
        "id": "2",
        "title": "জর্জ ব্লেক: ব্রিটিশ গোয়েন্দা কর্মকর্তা থেকে সোভিয়েত ইউনিয়নের কিংবদন্তী",
        "image": "/images/4.jpeg",
        "short_details": "জর্জ ব্লেকের প্রকৃত নাম ছিল জর্জ বেহার। ১৯২২ সালের ১১ নভেম্বর নেদারল্যান্ডসের দ্বিতীয় বৃহত্তম শহর রটারডামে একটি ধর্মীয় ও জাতিগতভাবে মিশ্র পরিবারে জর্জ বেহারের জন্ম। তার নামকরণ করা হয় ব্রিটেনের রাজা পঞ্চম জর্জের নামানুসারে। তার বাবা আলবার্ট বেহার ছিলেন ওসমানীয় সাম্রাজ্যে....",
        "details_1": "জর্জ ব্লেকের প্রকৃত নাম ছিল জর্জ বেহার। ১৯২২ সালের ১১ নভেম্বর নেদারল্যান্ডসের দ্বিতীয় বৃহত্তম শহর রটারডামে একটি ধর্মীয় ও জাতিগতভাবে মিশ্র পরিবারে জর্জ বেহারের জন্ম। তার নামকরণ করা হয় ব্রিটেনের রাজা পঞ্চম জর্জের নামানুসারে। তার বাবা আলবার্ট বেহার ছিলেন ওসমানীয় সাম্রাজ্যে জন্মগ্রহণকারী একজন সেফার্দি ইহুদি এবং তিনি প্রথম বিশ্বযুদ্ধের সময় ব্রিটিশ সেনাবাহিনীতে যোগদান করে ব্রিটেনের পক্ষে লড়াই করেন। উল্লেখ্য, ‘সেফার্দি ইহুদি’ বলতে ইহুদিদের সেই অংশকে বোঝানো হয় যারা মূলত আইবেরীয় উপদ্বীপের (স্পেন ও পর্তুগাল) অধিবাসী ছিল, কিন্তু পঞ্চদশ শতাব্দীর শেষদিকে সেখান থেকে বহিষ্কৃত হওয়ার পর বিশ্বের বিভিন্ন প্রান্তে ছড়িয়ে পড়েছিল। আলবার্ট বেহার মৃত্যুর আগ পর্যন্ত তার ধর্মীয় পরিচিতি গোপন রাখেন। অন্যদিকে, আলবার্ট বেহারের স্ত্রী ক্যাথেরিন (অর্থাৎ জর্জ বেহারের মা) ছিলেন জাতিগতভাবে ডাচ এবং ধর্মীয়ভাবে প্রোটেস্ট্যান্ট খ্রিস্টান।",
        "details_2": "১৯৩৬ সাল পর্যন্ত জর্জ বেহার নেদারল্যান্ডসেই অবস্থান করেন, এবং তাদের পারিবারিক টেক্সটাইল ব্যবসার বদৌলতে তারা বেশ স্বাচ্ছন্দ্যেই ছিলেন। কিন্তু এই বছর বেহারের বাবার মৃত্যু হয়, এবং ১৪ বছর বয়সী বেহারকে মিসরে তাদের এক ধনী আত্মীয়ার কাছে পাঠিয়ে দেয়া হয়। বেহারের মা ও বোনেরা নেদারল্যান্ডসেই অবস্থান করতে থাকেন। বেহার মিসরের রাজধানী কায়রোর ইংলিশ স্কুলে পড়াশোনা করেন। উল্লেখ্য, ১৯২২ সালে মিসর আনুষ্ঠানিকভাবে স্বাধীনতা লাভ করে, কিন্তু কার্যত ১৯৫২ সাল পর্যন্ত মিসর ছিল ব্রিটেনের একটি প্রোটেক্টরেট বা আশ্রিত রাষ্ট্র।",
        "details_3": "১৯৫০ সালের জুনে দক্ষিণ কোরিয়ার ওপর উত্তর কোরীয় আক্রমণের মধ্য দিয়ে কোরীয় যুদ্ধ শুরু হয়, এবং শীঘ্রই উত্তর কোরীয় সৈন্যরা সিউল দখল করে নেয়। মার্কিন যুক্তরাষ্ট্রের নেতৃত্বাধীনে জাতিসংঘ দক্ষিণ কোরিয়ার পক্ষে সামরিক হস্তক্ষেপ করে, এবং ব্রিটেন মার্কিন–নেতৃত্বাধীন জাতিসংঘ বাহিনীতে যোগদান করে। এর ফলে উত্তর কোরীয় সৈন্যরা সিউলে অবস্থানরত ব্রিটিশ কূটনীতিকদের বন্দি করে, এবং তাদের মধ্যে ব্লেকও ছিলেন। ক্রমশ যুদ্ধের চাকা উত্তর কোরিয়ার বিপক্ষে ঘুরতে শুরু করে এবং উত্তর কোরীয় সৈন্যরা সিউল থেকে পশ্চাৎপসরণের সময় ব্লেকসহ বন্দি ব্রিটিশ কূটনীতিকদের সঙ্গে করে নিয়ে যায়। প্রথমে তাদেরকে উত্তর কোরিয়ার রাজধানী পিয়ংইয়ংয়ে অন্তরীণ করে রাখা হয়, এবং পরবর্তীতে মার্কিন–নেতৃত্বাধীন জাতিসংঘ বাহিনী পিয়ংইয়ং দখল করে নিলে তাদেরকে ইয়ালু নদীর তীরবর্তী একটি বন্দি শিবিরে প্রেরণ করা হয়। উত্তর কোরিয়ায় থাকাকালে ব্লেক যুদ্ধের সত্যিকারের ভয়াবহতা প্রত্যক্ষ করেন। দ্বিতীয় বিশ্বযুদ্ধের ভয়াবহতা এর চেয়ে কোনো অংশেই কম ছিল না, কিন্তু ব্লেক দ্বিতীয় বিশ্বযুদ্ধের সময় প্রথমে ছিলেন নেদারল্যান্ডসে ও পরবর্তীতে ব্রিটেনে, যেখানে যুদ্ধের মাত্রা ততটা তীব্র ছিল না। কিন্তু উত্তর কোরিয়ার গ্রামগুলোর ওপর মার্কিন বোমারু বিমানের নির্বিচার আক্রমণ তাকে হতচকিত করে। উল্লেখ্য, কোরীয় যুদ্ধ চলাকালে প্রায় ১২ থেকে ১৫ লক্ষ উত্তর কোরীয় বেসামরিক নাগরিক নিহত হয়েছিল, এবং এদের বড় একটি অংশ প্রাণ হারিয়েছিল মার্কিন বিমান হামলায়। উত্তর কোরীয় গ্রামগুলোর ওপর মার্কিন বিমান হামলা ছিল সাধারণত কৌশলগতভাবে মূল্যহীন, কারণ এই গ্রামগুলোর অধিকাংশ পুরুষ অধিবাসীই সেনাবাহিনীতে যোগ দিয়েছিল এবং এর ফলে গ্রামগুলোতে নারী, শিশু ও বৃদ্ধ ছাড়া অন্য কেউ ছিল না।",
        "publishing_time": "ডিসেম্বর 29, 2020",
        "category": "জীবনী"
    },
    {
        "id": "3",
        "title": "অটোমান সাম্রাজ্য ভাঙনের পেছনে পশ্চিমা ষড়যন্ত্র?",
        "image": "/images/7.webp",
        "short_details": "একসময় পুরো বিশ্ব দাপিয়ে শাসন করতো ইউরোপীয় শক্তিসমূহ। শিল্পবিপ্লবের ফলে সৃষ্ট কাঁচামালের চাহিদা ব্রিটেন ও ইউরোপীয় শক্তিসমূহের উপনিবেশগুলো টিকিয়ে রাখার প্রয়োজনীয়তা বাড়িয়ে তোলে। উপনিবেশগুলো শাসন পাকাপোক্ত করার জন্য ‘ভাগ কর, শাসন কর’র মতো বিভিন্ন নীতি....",
        "details_1": "একসময় পুরো বিশ্ব দাপিয়ে শাসন করতো ইউরোপীয় শক্তিসমূহ। শিল্পবিপ্লবের ফলে সৃষ্ট কাঁচামালের চাহিদা ব্রিটেন ও ইউরোপীয় শক্তিসমূহের উপনিবেশগুলো টিকিয়ে রাখার প্রয়োজনীয়তা বাড়িয়ে তোলে। উপনিবেশগুলো শাসন পাকাপোক্ত করার জন্য ‘ভাগ কর, শাসন কর’র মতো বিভিন্ন নীতি ও সিদ্ধান্ত নিতে থাকে। অটোমান সাম্রাজ্য তখন ছিল ব্রিটেন, ফ্রান্স, রাশিয়ার কাছে গুরুত্বপূর্ণ। ব্রিটিশদের উপনিবেশ ছিল ভারতীয় উপমহাদেশে। ভূমধ্যসাগর, দার্দেনেলিশ ও বসফরাস প্রণালীর অধিকার হারালে ভারতে সহজে যাতায়াতের পথ বন্ধ হয়ে যেত ব্রিটিশ শক্তির জন্য। তাছাড়া, এই অঞ্চলের প্রতি লোভ ছিল তাদের।",
        "details_2": "সুলতান দ্বিতীয় মুহাম্মদ যখন হাজার বছর ধরে টিকে থাকা বাইজেন্টাইন সাম্রাজ্যের রাজধানী কনস্টান্টিনোপল বিজয় করেন এবং অটোমান রাজধানী সেখানে স্থানান্তর করেন, তখন থেকেই অটোমান সাম্রাজ্যের ইউরোপে বিস্তার শুরু। ধীরে ধীরে ইউরোপীয় ভূমি আসতে থাকে অটোমান সাম্রাজ্যের অধীনে। সুলতান সুলাইমানের সময়ে সর্বোচ্চ বিস্তৃতি ঘটে সাম্রাজ্যের, যা মূলত ইউরোপীয় শক্তির কাছে ভালো ঠেকেনি। ইউরোপের ঔপনিবেশিক শক্তির কাছে তাই অটোমান সাম্রাজ্য একটি হুমকি হিসেবে ছিল। অটোমানরা হয়ে উঠছিল ইউরোপের বড় প্রভাবশালী শক্তি। কিন্তু এই জৌলুশ বেশিদিন টেকেনি। সুলতান সেলিম, সুলতান সুলাইমানের পর সাম্রাজ্যের দুর্বলতা স্পষ্ট হয়ে ওঠে ১৫৭১ সালে ভূমধ্যসাগরে লেপান্টোর নৌযুদ্ধে পরাজয়ের পর। পরবর্তীতে অটোমানদের জন্য কাল হয়ে আসে কার্লোইটাস ও কুচুক কারইনার্যের সন্ধি, যা ইউরোপীয়দের কাছে অটোমানদের আরও দুর্বল শক্তি হিসেবে তুলে ধরে। ব্রিটেন তথা ইউরোপীয় শক্তিসমূহ অটোমান সাম্রাজ্যের বিরুদ্ধে নানাভাবে ষড়যন্ত্রে লিপ্ত থাকার কারণ এই অঞ্চলকে ঘিরে তাদের ভূরাজনৈতিক, অর্থনৈতিক স্বার্থ, সংস্কৃতি-সভ্যতার ভিন্নতা, আধিপত্যের লড়াই ইত্যাদি। ",
        "details_3": "আরব বিশ্বে তৎকালীন অটোমান সাম্রাজ্যে জাতীয়তাবাদী আন্দোলনের প্রথম সূচনা হয় স্থানীয় খ্রিস্টান সম্প্রদায়ের হাত ধরে। তৎকালীন অটোমান সাম্রাজ্যে প্রচুর খ্রিষ্টান মিশনারী প্রতিষ্ঠিত হয়। তাছাড়া সাম্রাজ্যে গুপ্ত সংস্থার উত্থান ঘটে। মিশনারি ও গুপ্ত সংস্থাগুলো সাম্রাজ্যে জাতীয়তাবাদী বার্তা প্রচার করে। পরবর্তীতে এই জাতীয়তাবাদের তিনটি ধারা লক্ষ্য করা যায়- ধর্মনিরপেক্ষ ধারা, তুর্কি জাতীয়তাবাদ, এবং আরব জাতীয়তাবাদ। ধর্মনিরপেক্ষ ধারার সূত্রপাত তুরস্কেই। ফরাসি বিপ্লবের ছোঁয়া লেগে এই ধারা সমৃদ্ধ হতে থাকে। তুর্কি জাতীয়তাবাদের সূত্রপাত হয়েছে মূলত বিভিন্ন স্থান থেকে এসে অটোমান সাম্রাজ্যে চাকরি নেয়া জনগণের হাত ধরে, যার মধ্যে রয়েছে রাশিয়া থেকে আসা তাতার সম্প্রদায়।আরব জাতীয়তাবাদের ধারার সূচনা হয় ১৮৬০ সালে খ্রিষ্টান আরব ও গুপ্ত সংস্থার মাধ্যমে। পরবর্তীতে তা আরও প্রভাবশালী হয় কাওয়াকিবী ও রশিদ আল রিদার হাত ধরে। ইতিহাসবিদ এ বি এম হোসেনের ভাষায়, “প্রথম বিশ্বযুদ্ধের সময়ে যে নতুন স্বাধীনতাকামী সামগ্রিক আরব জাতীয়তাবাদের সৃষ্টি হয়, তার উদ্যোক্তা ঔপনিবেশিক ব্রিটিশ এবং ফরাসি শক্তি।” কার্যত ব্রিটিশ এবং ফরাসি শক্তি সাইকাস-পিকোট চুক্তি অনুযায়ী নিজেদের মধ্যে অটোমান সাম্রাজ্যের ভাগাভাগি করার যে পরিকল্পনা, তা বাস্তবায়নে জাতীয়তাবাদী আন্দোলনকে উস্কে দেয়। কিন্তু প্রথম বিশ্বযুদ্ধের পর যখন ক্ষমতা ভাগাভাগি করার সময়, তখন জাতীয়তাবাদী আন্দোলনকারীদের তারা বঞ্চিত করে মধ্যপ্রাচ্যে উপনিবেশ স্থাপন করে। পশ্চিমা শক্তি কর্তৃক এই জাতীয়তাবাদী আন্দোলন ছড়িয়ে পড়ে অটোমান সাম্রাজ্যের বিভিন্ন প্রান্তে, সূচনা হয় স্বাধীনতা আন্দোলনের। ১৭৯২ সালে ফরাসি সম্রাট নেপোলিয়ন বোনাপার্টের সেনাবাহিনী অটোমান সাম্রাজ্যভুক্ত মিশর আক্রমণ করে। কিন্তু ইংল্যান্ড যখন দেখল ফ্রান্স মিশর দখল করলে তারা হারাবে ভারতের সাথে যোগাযোগের পথ, তখন ইংল্যান্ডের বাধায় মিশরীয়দের কাছে পরাজিত হয়ে ফিরে আসে নেপোলিয়নের সেনারা। কিন্তু কিছু সেনা থেকে যায় মিশরে। নেপোলিয়ন প্রাচ্য নিয়ে আগ্রহ পান ভোলনির লেখা থেকে। তিনি বুঝতে পারলেন- এই ভূমি দখল করলেও তা শাসন করা কঠিন হবে। তিনি মিশে যেতে থাকেন মুসলমানদের সাথে। ইসলামি ভাবাদর্শের বিরুদ্ধে যেতে তিনি সাহস করেননি, বরং তিনি ইসলামি ভাবাদর্শের সাথে পশ্চিমা ভাবাদর্শের সংমিশ্রণ শুরু করেন। তিনি মুসলিমদের সাথে এবার যোগাযোগের জন্য বিভিন্ন প্রাচ্যবিদ পন্ডিতকে জড়ো করেন, গড়ে তোলেন বিভিন্ন প্রতিষ্ঠানও।",
        "publishing_time": "মার্চ 21, 2023",
        "category": "ইতিহাস"
    },
    {
        "id": "4",
        "title": "জোসেফ স্ট্যালিন: ককেশাসের উপত্যকা থেকে ক্রেমলিনের অধীশ্বর || পর্ব-৬",
        "image": "/images/6.jpg",
        "short_details": "হিটলার-স্ট্যালিন রাজনৈতিক চুক্তি ও অর্থনৈতিক সহযোগিতা ধীরে ধীরে স্থবির হয়ে পড়ে এবং জার্মানি ও সোভিয়েত ইউনিয়ন উভয় দেশই যুদ্ধের প্রস্তুতি নিতে শুরু করে। স্ট্যালিনের গ্রেট পার্জের মাধ্যমে রেড আর্মির অনেক দক্ষ ও তুখোড় সামরিক.....",
        "details_1": "হিটলার-স্ট্যালিন রাজনৈতিক চুক্তি ও অর্থনৈতিক সহযোগিতা ধীরে ধীরে স্থবির হয়ে পড়ে এবং জার্মানি ও সোভিয়েত ইউনিয়ন উভয় দেশই যুদ্ধের প্রস্তুতি নিতে শুরু করে। স্ট্যালিনের গ্রেট পার্জের মাধ্যমে রেড আর্মির অনেক দক্ষ ও তুখোড় সামরিক নেতাদের হত্যা করায়, হিটলার রেড আর্মিকে একটি ভঙ্গুর ও দুর্বল সেনাবাহিনী বলে ভাবতে থাকেন। হিটলার ভেবেছিলেন দুর্বল সোভিয়েত রেড আর্মি, মহান শক্তিশালী নাৎসি বাহিনীর কাছে পাত্তাই পাবে না। দ্য গ্রেট পার্জ হিটলারকে সোভিয়েত ইউনিয়ন আক্রমণে প্ররোচিত করে। মলোটভ-রিবেনট্রপ চুক্তির বাইশ মাসের মাথায়, ১৯৪১ সালের ২২ জুন সাম্রাজ্যবাদী নেশায় মত্ত হিটলার তার জীবনের বৃহত্তম ভুলটি করে বসেন। সেদিন হিটলারের নির্দেশে জার্মানরা অনাক্রমণ চুক্তি ভঙ্গ করে সোভিয়েত ইউনিয়নের বিরুদ্ধে ‘অপারেশন বারবারোসা’ পরিচালনা করে। ",
        "details_2": "হিটলারের উদ্দেশ্য ছিল, ঝটিকা আক্রমণের মাধ্যমে যত দ্রুত সম্ভব সোভিয়েত ইউনিয়নকে ধ্বংস করে দেওয়া। এই আক্রমণ দ্বিতীয় বিশ্বযুদ্ধের মোড় ঘুরিয়ে দেয়। স্ট্যালিন একে চরম বিশ্বাসঘাতকতা হিসেবে অভিহিত করেন এবং সোভিয়েত-জার্মান মিত্রতা, শত্রুতায় পরিণত হয়। এরপর সোভিয়েত ইউনিয়ন মিত্রশক্তিতে যোগদান করে এবং শুরু হয় সোভিয়েত জনগণের ‘গ্রেট প্যাট্রিয়টিক ওয়ার’।",
        "details_3": "নাৎসিদের আক্রমণে সোভিয়েত বাহিনী নাস্তানাবুদ হতে থাকে। কয়েক মাসের মধ্যে নাৎসিরা পূর্ব ইউরোপের সোভিয়েত অঞ্চলগুলো দখল করে নেয়। নাৎসি বাহিনী অপ্রতিরোধ্য গতিতে রাশিয়ার অভ্যন্তরেও ঢুকে পড়ে। এক মাসের মধ্যে নাৎসিরা এতটা এগিয়ে যায় যে, জার্মান বিমানগুলো প্রায়ই মস্কোতে বোমা হামলা করত। এমন শোচনীয় অবস্থায় সোভিয়েত সরকারকে কুইবশেভে (বর্তমান সামারা) সরিয়ে নেওয়ার পরিকল্পনা করা হয়, কিন্তু স্ট্যালিন কুইবশেভে না গিয়ে, মস্কোতে থাকার সিদ্ধান্ত নেন। স্ট্যালিন ভেবেছিলেন মস্কো থেকে তিনি সরে গেলে সৈন্যদের মনোবল ভেঙে যেতে পারে। তাই স্ট্যালিন ক্রেমলিনে থেকেই যুদ্ধের নির্দেশনা দিতে থাকেন। নাৎসিদের সোভিয়েত ইউনিয়ন আক্রমণের প্রেক্ষিতে ১৯৪১ সালের ৩ জুলাই স্ট্যালিন জাতির উদ্দেশ্যে এক রেডিও ভাষণ দেন। এই ভাষণে তিনি ইতিহাসের কোনো বাহিনীই অপরাজেয় নয় বলে উল্লেখ করেন। তিনি জোর দিয়ে বলেন, নেপোলিয়নের সেনাবাহিনীকে অদম্য মনে করা হতো, তবুও এটি যেমন রাশিয়ানদের কাছে পরাজিত হয়েছিল, কায়জার ভিলহেলমের জার্মান সেনাবাহিনীকেও অপরাজেয় বলে মনে করা হতো, এটাও যেমন রাশিয়ান বাহিনীর কাছে পরাজিত হয়েছিল, তেমনি হিটলারের বর্তমান ফ্যাসিস্ট জার্মান সেনাবাহিনীর একই অবস্থা হবে। তিনি হিটলার ও রিবেনট্রপকে দানব এবং নরখাদক বলে অভিহিত করেন। ",
        "publishing_time": "সেপ্টেম্বর 21, 2021",
        "category": "জীবনী"
    },
    {
        "id": "5",
        "title": "হুদাইবিয়ার সন্ধি: কুরাইশদের উপর মুসলিমদের কূটনৈতিক বিজয়",
        "image": "/images/9.webp",
        "short_details": "ইসলামের আবির্ভাবের শুরু থেকেই পৌত্তলিক কুরাইশরা মুহাম্মদ (সা.) ও তাঁর প্রচারিত ধর্মের বিরোধীতা করে এসেছে। কুরাইশদের ইসলামের বিরোধীতা করার প্রধান কারণই ছিল রাজনৈতিক। ইসলামের উত্থান আরবে তাদের প্রভাব-প্রতিপত্তির অন্তরায় হয়ে দাঁড়াচ্ছিল। ফলে কুরাইশদের চক্ষুশূলে পরিণত হন.... ",
        "details_1": "ইসলামের আবির্ভাবের শুরু থেকেই পৌত্তলিক কুরাইশরা মুহাম্মদ (সা.) ও তাঁর প্রচারিত ধর্মের বিরোধীতা করে এসেছে। কুরাইশদের ইসলামের বিরোধীতা করার প্রধান কারণই ছিল রাজনৈতিক। ইসলামের উত্থান আরবে তাদের প্রভাব-প্রতিপত্তির অন্তরায় হয়ে দাঁড়াচ্ছিল। ফলে কুরাইশদের চক্ষুশূলে পরিণত হন মুহাম্মদ (সা.) ও তাঁর অনুসারীরা। মক্কায় মুসলিমদের উপর কুরাইশদের অত্যাচার একসময় চরমে পৌঁছায়। তখন মহান আল্লাহর নির্দেশে মুহাম্মদ (সা.) মক্কা ছেড়ে ইয়াসরিবে (মদিনা) চলে যান। মদিনায় গিয়ে মুহাম্মদ (সা.) একটি রাষ্ট্রীয় কাঠামো তৈরি করেন এবং ধীরে ধীরে রাজনৈতিকভাবে প্রভাবশালী হয়ে ওঠেন। হিজরতের পরবর্তী কয়েক বছরে কুরাইশদের সাথে মদিনার মুসলিমদের কয়েকটি যুদ্ধও হয়েছে। মক্কার কুরাইশদের সাথে মদিনার মুসলিমদের তখন টান টান উত্তেজনা চলছিল।",
        "details_2": "ষষ্ঠ হিজরির (৬২৮ খ্রিস্টাব্দ) জিলক্বদ মাসের কথা। একদিন মুহাম্মদ (সা.) স্বপ্ন দেখেন যে তিনি পবিত্র কাবাঘর জিয়ারত করছেন। এটা নিছক কোনো স্বপ্ন ছিল না, এটা ছিল মহান আল্লাহর সাংকেতিক নির্দেশনা। ফলে তিনি স্থির করলেন যে উমরার উদ্দেশ্যে মক্কা যাত্রা করবেন। কিন্তু এত বৈরি সম্পর্ক যে কুরাইশদের সাথে তারা কি এত সহজে কাবা জিয়ারতের অনুমতি দেবে মুসলিমদের! মুহাম্মদ (সা.) বুঝতে পেরেছিলেন যে কুরাইশরা তাকে শান্তিপূর্ণভাবে মক্কায় প্রবেশ করতে দেবে না। তবে এসময় যুদ্ধ করার কোনো ইচ্ছা তাঁর মধ্যে ছিল না। পরিস্থিতি যেমনই হোক মক্কা যাত্রার এই সিদ্ধান্তে অটল তিনি। প্রায় ১,৪০০ সফরসঙ্গী এবং ৭০টি কোরবানীর উটসহ উমরার উদ্দেশ্যে মক্কার অভিমুখে যাত্রা করলেন। তখন তিনি উমরার ইহরাম বেঁধে নিলেন যেন কুরাইশরা মুসলিমদের পক্ষ থেকে যুদ্ধের আশঙ্কা না করে। কারণ এই যাত্রার একমাত্র লক্ষ্য ছিল কাবাঘর জিয়ারত করা। মদিনার মুসলিমদের মক্কাযাত্রার এই সংবাদ ইতোমধ্যে কুরাইশদের কাছে পৌঁছে যায়। ফলে কুরাইশরা মুসলিমদের মক্কায় প্রবেশ প্রতিহত করতে উঠে-পড়ে লাগে।",
        "details_3": "কুরাইশরা যেকোনো মূল্যে প্রয়োজনে যুদ্ধ করে হলেও মুসলিমদের মক্কায় প্রবেশ করতে না দেওয়ার সিদ্ধান্ত নেয়। ফলে তারা মুসলিমদের পথ রোধ করার জন্য সৈন্যদল প্রেরণ করে। মক্কার কাছাকাছি উসফান নামক স্থানে পৌঁছানোর পর মুহাম্মদ (সা.) খবর পান যে কুরাইশদের একটি সৈন্যদল কুরাউল গামীম উপত্যকায় এগিয়ে এসেছে মুসলিমদের প্রতিহত করার জন্য। ফলে মুহাম্মদ (সা.) মুসলিমদের নিয়ে অন্য পথে মক্কার দিকে অগ্রসর হতে থাকলেন। মুসলিমরা যখন হুদাইবিয়ার প্রান্তরে প্রবেশ করে, তখন একপর্যায়ে মহানবীর (সা.) উট সেখানে থেমে যায়, এবং মুহাম্মদ (সা.) এর নির্দেশে মুসলিমরা সেখানেই যাত্রাবিরতি করে। কিন্তু সমস্যা হলো, সেখানে পানির কোনো ব্যবস্থা ছিল না। তখন মুহাম্মদ (সা.) এক সাহাবীকে একটি তীর দেন এবং সেই সাহাবী একটি শুকনো কুয়ার মধ্যে তীরটি নিক্ষেপ করলে সেখান থেকে পানি বেরিয়ে আসে।",
        "publishing_time": "অক্টোবর 19, 2023",
        "category": "ইতিহাস"
    },
    {
        "id": "6",
        "title": "উদার গণতন্ত্র: গভর্ন্যান্সের সবচেয়ে গ্রহণযোগ্য কাঠামো",
        "image": "/images/2.jpeg",
        "short_details": "বর্তমান সময়ে পৃথিবীর সবচেয়ে গ্রহণযোগ্য শাসনতান্ত্রিক মতবাদ হচ্ছে গণতন্ত্র। পৃথিবীর দুই তৃতীয়াংশ দেশে রয়েছে গণতান্ত্রিক শাসনব্যবস্থা। নব্বইয়ের দশকে স্নায়ুযুদ্ধের পতনের পরে পৃথিবির অধিকাংশ দেশেই স্বৈরতন্ত্রের পতন ঘটে, বিকাশ লাভ করে গণতান্ত্রিক শাসনব্যবস্থা....",
        "details_1": "বর্তমান সময়ে পৃথিবীর সবচেয়ে গ্রহণযোগ্য শাসনতান্ত্রিক মতবাদ হচ্ছে গণতন্ত্র। পৃথিবীর দুই তৃতীয়াংশ দেশে রয়েছে গণতান্ত্রিক শাসনব্যবস্থা। নব্বইয়ের দশকে স্নায়ুযুদ্ধের পতনের পরে পৃথিবির অধিকাংশ দেশেই স্বৈরতন্ত্রের পতন ঘটে, বিকাশ লাভ করে গণতান্ত্রিক শাসনব্যবস্থা। কিন্তু, পৃথিবীর প্রায় সবগুলো দেশই গণতান্ত্রিক শাসনব্যবস্থাকে নিজেদের রাজনৈতিক সংস্কৃতির সাথে সামঞ্জস্যপূর্ণ বিভিন্ন বিকল্পসহ গ্রহণ করেছে। ফলে, পৃথিবীর যে দুই-তৃতীয়াংশ দেশে গণতন্ত্র রয়েছে, তার মধ্যে একদেশের গণতন্ত্রের সাথে আরেক দেশের গণতন্ত্রের হুবহু মিল পাওয়া কার্যত অসম্ভব। প্রত্যেক দেশের গণতান্ত্রিক কাঠামোর মধ্যেই কিছু স্বতন্ত্র বৈশিষ্ট্য রয়েছে, রয়েছে কিছু মৌলিক কাঠামো।",
        "details_2": "গণতন্ত্রের প্রয়োগের যে বৈচিত্র্যময় ধারা, তার ধারাবাহিকতা রয়েছে বুদ্ধিবৃত্তিক জগতেও। আলোচনার জগতে বিভিন্ন সময়ে তাই প্রভাবশালী উপাদান হিসেবে আবির্ভূত হয়েছে বিভিন্ন কাঠামোর গণতন্ত্র। উদার গণতন্ত্র গত শতাব্দীর নব্বইয়ের দশক থেকেই আলোচনাতে রয়েছে, গত শতাব্দীর একেবারে শেষদিকে উত্থান ঘটেছে জনতুষ্টিবাদী রাজনীতিবিদদের। জনতুষ্টিবাদী রাজনীতিবিদদের হাত ধরেই, গণতন্ত্রের নতুন আরেকটি ধরনের উত্থান ঘটেছে। সেটি হচ্ছে অনুদার গণতন্ত্র। সাম্প্রতিক সময়ে উত্থান ঘটেছে হাইব্রিড রেজিমের, গণতান্ত্রিক প্রক্রিয়াগুলো আইনিভাবে ঠিক রেখে এই কাঠামোতে বাস্তবিক রাজনীতিতে নাগরিকদের রাজনৈতিক অধিকার হরন করেন শাসকেরা। বাস্তবিক বিভিন্ন বিতর্ক আর চর্চার রাজনীতির মধ্যেও, গণতন্ত্রের সবচেয়ে গ্রহণযোগ্য ভ্যারিয়েন্টটি হচ্ছে উদার গণতন্ত্র। বর্তমান সময়ে অধিকাংশ ক্ষেত্রেই গণতন্ত্র বলতে উদার গণতন্ত্রকেই বুঝানো হয়।",
        "details_3": "উদার গণতন্ত্রের উত্থান ঘটে পাশ্চাত্যের দেশগুলোতে। উদার গণতন্ত্রের চর্চা সাধারণত প্রতিনিধিত্বমূলক গণতান্ত্রিক শাসনব্যবস্থাতে কার্যকর থাকে, যেখানে নির্বাচনের মাধ্যমে জনগণ তাদের প্রতিনিধি নির্বাচন করে। নির্বাচিত জনপ্রতিনিধি রাষ্ট্রের দৈনন্দিন কাজগুলো নির্বাহে সহযোগিতা করে থাকেন, রাষ্ট্রের সম্পদের কর্তৃত্বমূলক বণ্টনে তার অঞ্চলের নাগরিকদের অংশটুকু নিশ্চিত করেন। সাধারণত, প্রতিনিধিত্বমূলক গণতান্ত্রিক ব্যবস্থাতে একজন জনপ্রতিনিধি চার থেকে পাঁচ বছর জন্য নির্বাচিত হন, নির্ধারিত মেয়াদ শেষে তাকে দায়িত্ব ছেড়ে অবসর নিতে হয় কিংবা দায়িত্ব বহাল থাকতে হলে অংশ নিতে হয় পুনঃনির্বাচনে। সরকারের ধরনের উপর ভিত্তি করে আবার দুই ধরনের সরকারব্যবস্থা রয়েছে। সংসদীয় গণতন্ত্র ও ফেডারেল শাসনতন্ত্র। সংসদীয় গণতন্ত্রে সাধারণত একজন আলংকরিক রাষ্ট্রপ্রধান থাকে, যিনি রাজতন্ত্র থেকে আসতে পারেন আবার সংসদ সদস্যদের পরোক্ষ ভোটের মাধ্যমে নির্বাচিতও হয়ে থাকতে পারেন। তবে, এই কাঠামোতে সকল রাষ্ট্রীয় ক্ষমতা কেন্দ্রীভূত থাকে সরকারপ্রধানে কাছে, সকল রাজনৈতিক প্রক্রিয়ারও উপরও থাকে তার একচ্ছত্র নিয়ন্ত্রণ। ফেডারেল কাঠামোতে প্রেসিডেন্ট সাধারণত রাষ্ট্রপ্রধান এবং সরকারপ্রধান, উভয়ের দায়িত্বই পালন করেন। দুই ধরনের গণতান্ত্রিক কাঠামোতেই উদার গণতন্ত্র কার্যকর করা সম্ভব। কিছু বৈশিষ্ট্যের সমন্নিত শাসনতন্ত্রকে উদার গণতন্ত্র হিসেবে অভিহিত করা হয়।",
        "publishing_time": "অক্টোবর 23, 2021",
        "category": "রাজনীতি"
    },
    {
        "id": "7",
        "title": "মোহাম্মদ বিন সালমানের নেতৃত্বে বদলে যাওয়া সৌদি পররাষ্ট্রনীতি",
        "image": "/images/1.jpg",
        "short_details": "আরব উপদ্বীপে সৌদি আরবের জন্ম অটোমান সাম্রাজ্যের একটি প্রদেশ হতে। শেখ মোহাম্মদ ইবনে আবদুল ওয়াহাব এর আদর্শিক নেতৃত্ব ও ইবনে সৌদের সামরিক ও রাজনৈতিক নেতৃত্বে....",
        "details_1": "আরব উপদ্বীপে সৌদি আরবের জন্ম অটোমান সাম্রাজ্যের একটি প্রদেশ হতে। শেখ মোহাম্মদ ইবনে আবদুল ওয়াহাব এর আদর্শিক নেতৃত্ব ও ইবনে সৌদের সামরিক ও রাজনৈতিক নেতৃত্বে গঠিত হয় প্রথম সৌদি রাষ্ট্র। পরবর্তীতে দ্বিতীয় সৌদি রাষ্ট্র প্রতিষ্ঠা হলেও তা টেকেনি, ১৯৩২ সালে এসে প্রতিষ্ঠিত হয় আধুনিক সৌদি রাষ্ট্র। অটোমান সাম্রাজ্যের পতনের পর মুসলিম বিশ্বের ধর্মীয় গুরুত্বপূর্ণ দুটি শহরের দায়িত্ব চলে যায় সৌদি আরবের হাতে। মধ্যপ্রাচ্যে ব্রিটিশ উপনিবেশে পরিণত হলে ব্রিটিশরা সৌদি আরবে তেলসম্পদ অনুসন্ধান শুরু করে। কিন্তু  ১৯৩৩ সালে ইরাক পেট্রোলিয়াম কর্পোরেশনের পরিবর্তে সেই কাজের দায়িত্ব বর্তায় ক্যালিফোর্নিয়া স্ট্যান্ডার্ড অয়েল কোম্পানির উপর, পরবর্তীতে ১৯৪৪ সালে যার নাম হয় অ্যারাবিয়ান অ্যামেরিকান অয়েল কোম্পানি বা ARAMCO । ১৯৫০ সালে বাদশাহ আবদুল-আজিজ তেল জাতীয়করণ করার পর সৌদি আরবের তেল রাজস্ব বাড়তে থাকে, বাড়তে থাকে সৌদি আরবের রাজনীতি, পররাষ্ট্রনীতিতে তেলের প্রভাব। একসময় সৌদি পররাষ্ট্রনীতি বলতেই শুধু তেল বাণিজ্যকেই বোঝাত।",
        "details_2": "গত শতাব্দীর পঞ্চাশের দশক থেকে শেষ দশক পর্যন্ত সৌদি আরবের পররাষ্ট্রনীতির গুরুত্বপূর্ণ কেন্দ্রবিন্দুতে ছিল  আরব জাতীয়তাবাদী আন্দোলনের উত্থানের মুখে সৌদি রাষ্ট্রের অখণ্ডতা রক্ষা ও গোত্রীয় শাসন বজায় রাখার চ্যালেঞ্জ, ফিলিস্তিন ইস্যুতে আরব তথা মুসলিম বিশ্বের সাথে ও নিরাপত্তার স্বার্থে মার্কিন যুক্তরাষ্ট্রের সাথে সম্পর্কের ব্যালেন্স করা, ইরানের উত্থানের ফলে সৌদি অভ্যন্তরীণ শিয়া-সুন্নি দ্বন্ধের ঘনীভূতকরণ, ইরানের আক্রমণের ভয় ইত্যাদি। তাছাড়া বাদশাহ ফয়সাল ক্ষমতায় আসার পর তিনিই প্রথম সৌদি আরবে পাশ্চাত্যের ন্যায় আধুনিকায়ন করেন। আধুনিকায়ন সৌদি আরবের অভ্যন্তরীণ সমস্যার তৈরি করে, বিরূপ মনোভাব তৈরি করে ওলামাদের সাথে।",
        "details_3": "১৯৬৭ সালের আরব-ইসরায়েল যুদ্ধের পর আরব জাতীয়তাবাদী আন্দোলন স্তিমিত হয়ে গেলে সৌদি আরবের চিন্তার বোঝা একটু হালকা হয়। আবার এই যুদ্ধ সৌদি শাসকদের ফেলে দোটানায়। একদিকে আরববিশ্ব, অন্যদিকে সৌদি আরবের অন্যতম কৌশলগত মিত্র যুক্তরাষ্ট্র দাঁড়ায় ইসরায়েলের পক্ষে। সৌদি আরবের পক্ষে যুদ্ধে কোনো পক্ষ সমর্থন তার জন্য ক্ষতিকর। কিন্তু বাদশাহ ফয়সাল কাউকে সমর্থন না দিয়ে আরব বিশ্বে প্রচুর অর্থসাহায্য পাঠিয়ে দিলেন। রক্ষা পেলো দুই কূলই। এভাবে সৌদি আরব আরববিশ্ব ও যুক্তরাষ্ট্রের সাথে সম্পর্ক রক্ষা করে চলছিল, আরববিশ্বও তাদের গোত্রীয় শাসন টিকিয়ে রাখতে সৌদি আরবের মাধ্যমে যুক্তরাষ্ট্রের সাথে সম্পর্ক রক্ষা করতে পেরে খুশি ছিল। আবার ১৯৮৮ সালে ইরাক-ইরান যুদ্ধের সমাপ্তি মার্কিন যুক্তরাষ্ট্রের ইরানবিরোধী অবস্থান সৌদি আরবকে ইরানের ভয় কিছুটা হলেও কমিয়ে দেয়।",
        "publishing_time": "জুলাই 15, 2023",
        "category": "রাজনীতি"
    },
    {
        "id": "8",
        "title": "মরুসিংহ ওমর আল-মুখতার: ইতালির বিরুদ্ধে যুদ্ধে লিবিয়ার মহানায়ক",
        "image": "/images/5.jpg",
        "short_details": "বিংশ শতাব্দীতে বিশ্ব জুড়ে ঔপনিবেশিক শাসনের বিরুদ্ধে নিজ দেশের স্বাধীনতা ও সার্বভৌমত্ব রক্ষার জন্য যে কয়জন নেতা শুরু থেকে শেষ পর্যন্ত বীরদর্পে লড়াই করে গেছেন, তাদের মধ্যে সেনুসী আন্দোলনের নেতা ওমর আ‌ল-মুখতার অন্যতম। অকুতোভয় এই বীর দীর্ঘ ২০ বছর ধরে ইতালিয়ান শাসনের বিরুদ্ধে....",
        "details_1": "বিংশ শতাব্দীতে বিশ্ব জুড়ে ঔপনিবেশিক শাসনের বিরুদ্ধে নিজ দেশের স্বাধীনতা ও সার্বভৌমত্ব রক্ষার জন্য যে কয়জন নেতা শুরু থেকে শেষ পর্যন্ত বীরদর্পে লড়াই করে গেছেন, তাদের মধ্যে সেনুসী আন্দোলনের নেতা ওমর আ‌ল-মুখতার অন্যতম। অকুতোভয় এই বীর দীর্ঘ ২০ বছর ধরে ইতালিয়ান শাসনের বিরুদ্ধে লিবিয়ান মুজাহিদদের লড়াইয়ে নেতৃত্ব দিয়ে গেছেন। সমসাময়িক অন্যান্য নেতার মতো ইতালিয়ানদের প্রস্তাব করা সুযোগ সুবিধার কাছে নিজেকে বিকিয়ে না দিয়ে, ৭৩ বছর বয়স পর্যন্ত লড়াই করে অবশেষে তিনি ইতালিয়ানদের হাতে ধরা পড়েন। প্রহসনের এক বিচারের মাধ্যমে ইতালির ফ্যাসিস্ট সরকার ১৯৩১ সালের ১৬ সেপ্টেম্বর তাকে ফাঁসিতে ঝুলিয়ে মৃত্যদণ্ড দেয়।",
        "details_2": "ওমর আল-মুখতারের জন্ম ১৮৫৮ সালে (মতান্তরে ১৮৬২ সালে), লিবিয়ার পূর্বাঞ্চলের তবরুক শহরের নিকটবর্তী জাওইয়াত জাঞ্জুর নামক গ্রামে, মানফি নামক এক আরব বেদুইন গোত্রে। ওমরের বয়স যখন ১৬ বছর, তখন তারা বাবা হজ করতে গিয়ে ইন্তেকাল করেন। বাবার ইচ্ছে অনুযায়ী, এতিম ওমরের দায়িত্ব গ্রহণ করেন স্থানীয় সেনুসি শেখ শেরিফ আল-গারিয়ানি। সে সময় লিবিয়াতে সেনুসি আন্দোলনের বেশ প্রভাব ছিল। এই আন্দোলনের যাত্রা শুরু হয় মক্কায়, ১৮৩৭ সালে। এর প্রবর্তক ছিলেন দ্য গ্র্যান্ড সেনুসি, মোহাম্মদ বিন আলি আস্‌-সেনুসি, যিনি ছিলেন পরবর্তীতে লিবিয়ার রাজা মোহাম্মদ ইদ্রিস আল-সেনুসির দাদা। দাবি করা হয়, তারা ছিলেন হযরত ফাতিমা (রা) এর দিক থেকে রাসূল (সা) এর বংশধর। সেনুসি আন্দোলন মূলত সুফি এবং সালাফির মাঝামাঝি দর্শনের একটি ধর্মীয় এবং রাজনৈতিক সংস্কারমূলক আন্দোলন। মক্কায় যাত্রা শুরু করলেও সেনুসি আন্দোলন সবচেয়ে বেশি প্রভাব বিস্তার করে লিবিয়া, সুদান, মরক্কো সহ উত্তর আফ্রিকার দেশগুলোতে।",
        "details_3": "ওমর আল-মুখতারের জন্ম ১৮৫৮ সালে (মতান্তরে ১৮৬২ সালে), লিবিয়ার পূর্বাঞ্চলের তবরুক শহরের নিকটবর্তী জাওইয়াত জাঞ্জুর নামক গ্রামে, মানফি নামক এক আরব বেদুইন গোত্রে। ওমরের বয়স যখন ১৬ বছর, তখন তারা বাবা হজ করতে গিয়ে ইন্তেকাল করেন। বাবার ইচ্ছে অনুযায়ী, এতিম ওমরের দায়িত্ব গ্রহণ করেন স্থানীয় সেনুসি শেখ শেরিফ আল-গারিয়ানি। সে সময় লিবিয়াতে সেনুসি আন্দোলনের বেশ প্রভাব ছিল। এই আন্দোলনের যাত্রা শুরু হয় মক্কায়, ১৮৩৭ সালে। এর প্রবর্তক ছিলেন দ্য গ্র্যান্ড সেনুসি, মোহাম্মদ বিন আলি আস্‌-সেনুসি, যিনি ছিলেন পরবর্তীতে লিবিয়ার রাজা মোহাম্মদ ইদ্রিস আল-সেনুসির দাদা। দাবি করা হয়, তারা ছিলেন হযরত ফাতিমা (রা) এর দিক থেকে রাসূল (সা) এর বংশধর। সেনুসি আন্দোলন মূলত সুফি এবং সালাফির মাঝামাঝি দর্শনের একটি ধর্মীয় এবং রাজনৈতিক সংস্কারমূলক আন্দোলন। মক্কায় যাত্রা শুরু করলেও সেনুসি আন্দোলন সবচেয়ে বেশি প্রভাব বিস্তার করে লিবিয়া, সুদান, মরক্কো সহ উত্তর আফ্রিকার দেশগুলোতে।",
        "publishing_time": "সেপ্টেম্বর 16, 2017",
        "category": "জীবনী"
    },
    {
        "id": "9",
        "title": "পিরামাস: ফেরাউন দ্বিতীয় রামেসিসের রহস্যময় রাজধানীর খোঁজে",
        "image": "/images/8.jpg",
        "short_details": "খ্রিস্টপূর্ব ১২৭৯-১২১৩ অব্দ। মিশরে তখন চলছে ফেরাউন দ্বিতীয় রামেসিসের রাজত্ব। একদিন তিনি ভাবলেন, প্রাচীন এই শহরজুড়ে গোড়াপত্তন করবেন এক সমৃদ্ধ রাজধানীর। যেমন ভাবনা তেমন আদেশ। শুরু হলো নির্মাণকাজ। দৃষ্টিনন্দন রাজধানীর নির্মাণে রামেসিস ব্যয় করতে লাগলেন প্রচুর পরিমাণ সম্পদ। বড় বড় অট্টালিকার.....",
        "details_1": "খ্রিস্টপূর্ব ১২৭৯-১২১৩ অব্দ। মিশরে তখন চলছে ফেরাউন দ্বিতীয় রামেসিসের রাজত্ব। একদিন তিনি ভাবলেন, প্রাচীন এই শহরজুড়ে গোড়াপত্তন করবেন এক সমৃদ্ধ রাজধানীর। যেমন ভাবনা তেমন আদেশ। শুরু হলো নির্মাণকাজ। দৃষ্টিনন্দন রাজধানীর নির্মাণে রামেসিস ব্যয় করতে লাগলেন প্রচুর পরিমাণ সম্পদ। বড় বড় অট্টালিকার পাশাপাশি নির্মিত হলো সৌন্দর্যমন্ডিত ভাস্কর্য, কারুকার্যখচিত স্মৃতিস্তম্ভ ও তৎকালীন মিশরীয় দেবতা আমুনের অসংখ্য মন্দির। শহরের বিভিন্ন প্রান্তে খোদাই করা হলো রামেসিসের ব্যবহৃত গুরুত্বপূর্ণ প্রতীক। তৈরি হলো এক অনুপম নৈসর্গিক শহর পিরামাস। মনের আনন্দে রামেসিস নিজ হাতে গড়া রাজ্য পরিচালনায় মনোনিবেশ করলেন। দিন যায়, বয়সের ভারে তিনিও বৃদ্ধ প্রায়! একদিন অকস্মাৎ তিনিও চলে গেলেন মৃতদের দুনিয়ায়। তার মৃত্যুর কয়েক শতাব্দী পর একসময় ইতিহাসের পাতা থেকে বিলুপ্তি ঘটে এককালের এই সমৃদ্ধ নগরীর। হারিয়ে যায় নানা জল্পনা-কল্পনা ও লোককথার অন্তরালে। যেন ত্রিশ লক্ষ মানুষের এ শহরের কখনো কোনো অস্তিত্বই ছিল না! বিলীন হয়ে যায় নীরবে-নিভৃতে, অদ্ভুতভাবে! আজকের এ লেখায় আমরা জানবো হারিয়ে যাওয়া এই রহস্য-রোমাঞ্চকর নগরীরই পুনরাবিষ্কারের নানা প্রত্নতাত্ত্বিক অনুসন্ধানের গল্প নিয়ে।",
        "details_2": "বিংশ শতাব্দীর শুরুর কথা, প্রত্নতাত্ত্বিকদের একটি ছোট্ট দল আলোচনা করছিল পিরামাসের রহস্যজনক হারিয়ে যাওয়া নিয়ে। কেউ বা আনমনেই ভাবছিলেন- পিরামাস নামে কি আদৌ কোনো শহর ছিল? নাকি এটা কেবলই জনশ্রুতি? এমন ভাবনার মূল কারণ ততদিনে মিশরের অধিকাংশ প্রত্নতাত্ত্বিক স্থানই আবিষ্কৃত হয়ে গেছে। বাকি আছে কেবল পিরামাসই! তবে বিভিন্ন নথিপত্র অনুসারে, পিরামাসের অস্তিত্ব কোনো জনশ্রুতি নয়। বরং সত্যিকার অর্থেই ছিল এমন এক জাদুর শহর। তবে, কোথায় হারিয়ে গেছে এটি? এমন প্রশ্নের জবাব খুঁজতে একদিন এক প্রত্নতাত্ত্বিক নেমেই পড়লেন এর রহস্যের সুরাহাকরণে। ১৯৩০ সাল; বিখ্যাত ফরাসি প্রত্নতত্ত্ববিদ পিয়েরে মন্ট প্রথমবারের মতো পিরামাসের রহস্য সমাধানে এগিয়ে আসেন। কিছুদিন পর তিনি নীল নদের শুকিয়ে যাওয়া টাইটনিক শাখার টানিস এলাকায় আবিষ্কারও করে ফেলেন গুটিকতক ধ্বংসাবশেষ। এসব ধ্বংসাবশেষে পাওয়া গেল রামেসিসের ব্যক্তিগত সেসব প্রতীকের চিহ্ন। তখনই পিরামাসের অস্তিত্বের প্রশ্নে জোরেশোরেই লাগলো ধাক্কা। রীতিমতো অবাক প্রত্নতাত্ত্বিক মহল। তবে, মন্টের আবিষ্কৃত স্থানে পিরামাসের কোনো হদিসই পাওয়া গেল না। ধারণা করা হয়, ঢেউয়ের ধাক্কায় হয়তো নিদর্শনগুলো ভেসে এসেছিল নীল ডেল্টার এই প্রাচীন পথে। সঙ্গে সঙ্গে রহস্য মোড় নিল নতুন দিকে!",
        "details_3": "তার ঠিক ৩৬ বছর পর, মন্টের এই আবিষ্কার কড়া নাড়ে অস্ট্রিয়ান প্রত্নতত্ত্ববিদ ম্যানফ্রেড বিটেকের ভাবনার দ্বারে। ১৯৬৬ সালে বিটেক নীল ডেল্টার গতিপথ পরিবর্তনের বিষয়ে তথ্য সংগ্রহে লেগে পড়েন। তিনি দেখতে পান, দ্বিতীয় রামেসিসের মৃত্যুর পর নীল ডেল্টার শাখা-প্রশাখাগুলো অসংখ্যবার তাদের গতিপথে পরিবর্তন এনেছে। হুট করেই নড়েচড়ে বসলেন তিনি। লেগে পড়লেন বিভিন্ন সময়ে তৈরি ও বিলুপ্ত হওয়া নীলের এই শাখাগুলোর নকশা অংকনে। সাহায্য নিলেন সেসময় খুঁজে পাওয়া মৃৎশিল্পের ধ্বংসাবশেষের। এদের কার্বন ডেটিংয়ের পর রীতিমতো তাজ্জব বনে গেলেন তিনি! বের করে ফেললেন দ্বিতীয় রামেসিসের সময় নীলের সক্রিয় শাখারও হদিস। এটি ছিল পলুজিয়াক শাখা। তিনি ধারণা করেন, প্রাচীন এই শাখারই কোনো তীরে অবস্থান করছে রহস্যময় পিরামাস নগরী!",
        "publishing_time": "মে 25, 2023",
        "category": "ইতিহাস"
    }
]